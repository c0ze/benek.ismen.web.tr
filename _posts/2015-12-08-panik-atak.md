---
layout: post
title: PANİK ATAK
desc: "panik atak sendromlari"
keywords: "panik atak, anksiyete"
---

_“ Otuzlu  yaşlarında bir kadın   hastanenin acil polikliniğine  başvurur.İşyerinde  masasında  otururken
aniden nefes almakta  zorlanmaya, başdönmesi,titreme, çarpıntı yaşamaya başlamıştır.  Büyük bir korku,
çıldırma ya da ölme korkusu yaşamaktadır.Bir arkadaşının  yardımı ile  acil polikliniğe gelirler.Kalp
elektrosu, kan testleri ve  tıbbi muayene bulguları normal sınırlar içinde bulunur. Hikayesi alınırken,  son
bir ay içinde  iki defa  daha ama nispeten hafif olan ve çabuk geçen  benzeri  nöbetler yaşadığını
anlatır.Biri  eve dönüş yolunda  direksiyondayken   , diğeri kahvaltı sırasında  yaşanmıştır.Tedavi için
başvurmamıştır  çünkü  belirtiler kaybolmuşken  gittiğinde,  deli olduğunu düşünmelerinden  korkmuştur.
Bir sakileştirici verilir ve  psikiyatriste başvurması  önerilir.Yakınlardaki  bir psikiyatristin telefon
numarasını yanında taşımaya başlar fakat dördüncü atak  gelmeden başvurmaz.”_

Bu  örnek,  bir _“ Panik Bozukluk”_  tablosunun gelişimini anlatır.Hastaneye başvururken  yaşadığı  durum,
orta şiddette bir _“ Panik Atak”_  nöbetidir. Yukardaki  belirtilere  ilave  olarak  bulantı,  karın ağrısı,
yücutta  uyuşma  veya  karıncalanma  hissi,kendine  ve/veya çevreye yabancılaşma  hissi, gerçekdışılık
duygusu da  olabilir.Panik atak birkaç dakikada  doruğa   ulaşır ve 10-20  dakika  kadar sürebilir  fakat
onu yaşayan  kişiye saatler gibi gelir. Şiddetli bir korku  veya iç sıkıntısıyla birlikte  yukarda sayılan
belirtilerden  4  veya daha fazlasının  olması  halinde bu tablo  _Panik  Atak_  olarak  değerlendirilir. Bu
durum en az bir aydır  tekrarlıyorsa , zemin hazırlayan  biyolojik  veya  çevresel  hiçbir  etken olmadan
kendiliğinden ortaya  çıkıyorsa,  tekrar  yaşanacağına  dair bir  beklenti  endişesi   oluştuysa   ve  günlük
yaşam  düzeninde   bu yüzden  sınırlamalar  geldiyse   _Panik  Bozukluk_  tanısı  konur.Panik  atak
yaşanacağı korkusuyla  güvenilen  ortamların dışına  çıkamama,işe veya okula gidememe, hemen
çıkamayacağı kalabalık yerlere girememe  gibi durumlar geliştiyse  Agrafobili Panik Bozukluk  tanısı konur.

Panik atak tablosu  belli  dış etkenlerle  ortaya  çıkıyorsa, tanı farklı olur.  Topluluk önünde konuşma
yapmak, yeni birileriyle tanışmak gibi  başkalarınca değerlendirilebileceği  sosyal durumlarda  ortaya
çıkıyorsa Sosyal Fobi;  örümcek,köpek, fırtına  , yükseklik, kan  v.s ile karşılaşma korkusu  şeklindeyse
Özgül Fobi, bazı takıntılı durumlarda  ortaya  çıkıyorsa  Obsessif Kompulsif  Bozukluk  tanısı konur.Panik
ataklar depresyon,  psikoz  ,  madde kötüye  kullanımı  gibi başka  psikiyatrik  tabloların seyri sırasında da
ortaya çıkabilir.

Panik atak oluşmasına  zemin hazırlayan birtakım  biyolojik  etkenler de olabilir.Kansızlık, B12
eksikliği,elektrolit  dengesizliği,üremi ,bazı sistemik  hastalıklar, hipoglisemi, hipertiroidi gibi  hormonal
dengesizlikler, kafein, alkol, kokain  veya  sinir sistemini etkileyen  başka  maddelerin kullanımı gibi.

## Psikodinamik  bakış:

Panik  atakların  hiç bir  sebep yokken  birden bire  ortaya  çıkması,   kişinin  psikolojisiyle  bağlantılı
olmadığı izlenimini    verebilir.  Fakat terapisti  atakların ortaya  çıktığı durumu  ayrıntılı bir şekilde
sorgularsa  ve  hastanın  geçmişini  de  iyice  incelemişse  ,hangi  psikolojik  etkenlere  bağlı  olduğu
konusunda fikir sahibi olabilir.

Panik bozukluktaki  nörofizyolojik   faktörlerle ilgili  etkileyici  bulgular  olmakla birlikte ,  bunlar  o sırada
beyinde hangi  değişiklikler  olduğunu  gösterir  ama  bunların  niçin olduğunu  açıklamaz. Panik atağın
başlamasını  tetikleyen şeyin  ne  olduğuna dair  açıklayıcı bir  nörobiyolojik  bulgu yoktur.Panik
bozukluğu olan kişilerle  psikodinamik  değerlendirme yapılan bir araştırmada, atakları başlatan anlamlı
stres  faktörleri  tanımlanabildi.Bu stresler,  hastanın hayatındaki   değişiklik ihtimalleri ile ilgiliydi.İş
hayatında  değişiklik olasılığı  veya hastanın  hayatındaki  önemli  kişilerle ilgili  kayıp ihtimalleri de  ön
plandaydı.Diğer bir  yaygın  gözlem, bu hastaların ebeveynlerini  çabuk öfkelenen,  tehditkar, eleştirici,
kontrol edici veya  talepkar olarak  algılamalarıydı. Görüşmelerin daha derin bir analizinde, çocuklukta
başkalarıyla sosyalleşmede yaşanan  anksiyete , ebeveynin destekleyici olmaması  ve kapana kısılmışlık
hissinin varlığı dikkat çekti. Hastaların çoğu için öfke ve  agresyonunu  yönetmek zordu.

Çalışmalarla kısmen desteklenmiş olan diğer bir  teori, panik bozukluk hastalarının doğuştan  belli bir
nörofizyolojik   hassasiyete sahip oldukları ve  çevresel  etkenlerle bu   yatkınlığın  biraraya  gelmesiyle
hastalık tablosunun oluştuğu şeklindedir._” Yabancı uyaran karşısında inhibe olma”_  şeklindeki bu mizaca
sahip çocuklar, yabancı bir durumla karşılaşınca kolayca  korkuya kapılırlar.Ebeveynlerinin  destek ve
korumasına sığınmaya çalışırlar.Büyüyüp olgunlaştıkça, ebeveynlerinin her zaman  onları rahatlatmak
için orada olamayacağını  görürler.Kendi  eksikliklerini  dışa  yansıtıp, ebeveynlerinin  güvenilmez
olduğunu  düşünürler ve  kızarlar. Fakat bu kızgınlıklarının  ebeveynlerini  daha da  uzaklaştıracağından
da  korkarlar. Çocuğun kızgınlığının  ebeveynle  olan bağlarını tehdit ettiği ve  daha da  korkar hale
geldiği, öfkeli ve bağımlı bir ilişki kısırdöngüsüne  sıkışlar.

_“Bağlanma  kuramı “_  da  panik bozukluğu  anlamada ve tedavi etmede yardımcı olabilecek bir kuramdır.
Panik bozukluk tanısı almış   kadınlarla  yapılan  bir çalışmada ,çoğunluğunun _“ saplantılı bağlanma”_
tarzında  ilişkiler kurduğu gözlendi.Bu kişiler  ayrılma ve bağlanma  arasındaki normal  gelgitlerle başa
çıkamaz  çünkü hem  özgürlüklerini  kaybetmeye  hem de  korunma ve güvende olma duygusunu
kaybetmeye  karşı  fazla  hassastırlar.Aynı anda hem ayrı olmaktan hem de fazla  bağlı olmaktan
korkarlar.Bu güçlük onları dar bir alana sıkıştırır ve  ilişkilerinde aşırı kontrolcü olurlar.

Panik  ataklar geçiren   bir kişinin tedavisinde,  öncelikle   buna zemin hazırlayan  biyolojik bir etken  olup
olmadığı araştırılmalı, varsa tedaviye buradan başlanmalıdır. Panik bozukluk tedavisinde  ilaç ve
psikoterapinin birlikte kullanılması en  iyi sonucu verir. Genellikle  panik ataklar  ilaç tedavisiyle kısa
sürede engellenir.  Fakat  panik atağa  yol açan  dinamikler,  muhtemelen  hayatın başka alanlarını da
etkiliyor olabilir, bunların da ele alınmasında fayda vardır.

### Kaynaklar:

* Gabbard G.O.; ___“Anxiety  Disorders”___ : Psychodynamic  Psychiatry  in Clinical Practice (2005)American Psychiatric  Publishing
* McClure-Tone E.B. ,Pine D.S. ; ___“Clinical Features of the Anxiety Disorders”___  Kaplan&Sadock’s Comprehensive  Textbook of Psychiatry (2009) Lippincott Williams&Wilkins
