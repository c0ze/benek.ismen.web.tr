---
layout: post
title: EMDR  (Eye Movement Desensitization and Reprocessing)
---


Türkçe açılımı  Göz  Hareketleriyle  Duyarsızlaştırma ve Yeniden İşleme  olan   EMDR, 1987 yılında Francine  Shapiro’nun    tesadüfen farkettiği  bir deneyimiyle  ortaya çıkmıştır.  Bir gün parkta yürürken, sıkıntılı  bir ruh  halinde ve  düşünceler  içersindedir.  Gözlerinin  hızla iki yönde hareket ettiğini  daha sonra  sıkıntısının azaldığını farkeder.  Bir yandan kanserle mücadele ederken, bir yandan da  bu keşfine anlam vermeye çalışır, bu yönde denemelerine ve  bir yöntem geliştirmeye  devam eder.  Beynin  doğal iyileştirme sürecini  tesadüfen bulduğunu düşünür. Farkettiği  hızlı  göz  hareketleri,  uykunun REM (Rapid  Eye Movement)  dönemindeki  hareketlere  benzemektedir.

Uykunun REM   periyodunda,  o gün edinilen öğrenmelerin ve deneyimlerin bizim için önemli olan kısmının işlendiği ve hazmedildiği düşünülür.  Dış dünyadaki herşeyin farkındalığı  duyularımız yoluyla işleyen belleğe gelir. Algıladığımızın ne olduğunu anlamamız için, bu otomatik olarak beyindeki çok kapsamlı bir bellek ağına bağlanır.Beyin bunu yapmak için fizyolojik  donanıma sahiptir.

Shapiro’nun  geliştirdiği yöntem,  REM  periyodundaki , öğrenmeleri işleme  sürecinin  uyanıkken ve diğer terapi  yaklaşımlarından da  katkılar alarak  yönetilmesi  şeklinde oluşturuldu. Daha sonraları,göz hareketlerinden başka  , ses  veya dokunma gibi  diğer  çift taraflı uyarı biçimlerinin de etkili olduğu farkedildi ve yönteme eklendi. 1990 yılından itibaren  EMDR bir terapi yöntemi olarak  kabul edildi ve yoğun bir şekilde kullanıldı.  Çabuk öğrenilen bir tedavi yöntemi olması ,  hastaların  şikayetlerini kısa sürede  ve etkili bir  şekilde düzeltiyor olması,  hızla  yayılmasını   ve  üzerinde  araştırmalar  yapılmasını sağladı.

EMDR  neden  REM  uykusundan daha fazla işe yarar? Çünkü  tedavi olan kişi  zihninde tutmak ve işlemek istediği konuya  kendisi karar verebilir. Ayrıca terapistin  yardımı ve  yönlendirmesiyle   kaygı seviyesi  düşük  düzeyde tutulabilir . Böylece doğal işlemleme sürecinden    uzaklaşmış  travmatik anılar normal  işlem  sürecine  girebilir ve tedavinin  yolu açılır..

Özetle  EMDR, Adaptif Bilgi İşleme Modeli’nin      rehberlik ettiği bir tedavi  yaklaşımıdır.Bu yaklaşıma göre,   duygu yükü fazla ve bu yüzden uygun olmayan biçimde izole olarak  depolanmış  anılar  ,psikolojik sorunların  ortaya  çıkmasının sebebidir. Bu anıların işlenmes i ve daha büyük  anı ağlarıyla bağlantılandırılması, farklı bakış açıları ve  farkındalıklar geliştirmeyi  sağlar. Bu   sayede kişinin travmatik olayla  ilgili duyguları yatıştığı gibi,  kendisi ve dünyayla ilgili algıları da olumlu yönde değişir.

### Kaynaklar

* Kavakçı Ö. : ___Ruhsal Travma Tedavisi İçin EMDR___ ; Hekimler Yayın Birliği ( 2014)

* Oren E., Solomon R. : ___EMDR Terapisi: Gelişimine ve etki mekanizmalarına genel bakış___: Ç:Kavakçı Ö. ; EMDR Türkiye E-Bülteni  (2013)

* Shapiro F. : ___Eye Movement  Desensitization and Reprocessing, Basic Principles, Protocols, Procedures___ ; The Guilford Press (1995)

* Shapiro F. : ___EMDR Terapisi Teknikleri İle Acı Anıları Silmek___ ; Ç: Gülfidan F. ; Kuraldışı Yayınları (2015)
