---
layout: post
title: PSİKODİNAMİK    PSİKOTERAPİ
desc: "Psikodinamik psikoterapi, psikanaliz kuramına dayanarak psikolojik sorunları tedavi eden  bir terapi yöntemidir."
keywords: "psikanaliz, biliçdışı,psikoterapi"
excerpt: "…Bilinç düzeyinde herkes kendisinden hoşnut olmak, iyi ilişkiler kurmak, tatmin edici bir çalışma hayatının olmasını ister. Bunları sağlamak için geliştirdiğimiz yöntemler bazılarımız için tatmin edici değildir. Birşeylerin değişmesi gerekir ama neyin ve nasıl?...."
---

Genel olarak   _“psikoterapi”_  kelimesi , konuşma    yoluyla  psikolojik sorunların giderilmesini
amaçlayan  tedavi  biçimlerine  verilen isimdir.  _“Konuşma”_  eyleminin  _“psikoterapi”_  olabilmesi için  bu
konuda eğitim almış bir uzman tarafından  uygulanıyor olması , diğer kişinin  psikolojik sorunlarını tedavi
etmeyi  amaçlaması, belli bir  kurama dayanması  ve  sınırları   belli bir  terapi  çerçevesi  içinde
uygulanıyor olması gerekir.

_“Psikodinamik  Psikoterapi”_ de   bu kuram,  _“Psikanaliz”_ kuramıdır. Psikanalizin kurucusu olan
Freud’dan bu yana  çeşitli  psikanaliz  okulları ortaya çıktı ve kuramı da  uygulama  alanlarını da
zenginleştirdi. Hepsini  kapsayan ortak  payda  ise  bilinçdışı dinamiklerin önemine yapılan vurgudur .  Bu
yaklaşım   Psikodinamik Psikoterapi’nin  diğer  psikoterapi  yöntemlerinden  farkını  oluşturur.


Bilinçdışı dinamikler neden bu kadar önemli !  Bilinç düzeyinde  hemen herkes  kendisinden hoşnut
olmak, iyi ilişkiler kurmak  ,tatmin edici bir  çalışma  hayatının olmasını ister.  Bunları  sağlamak için
geliştirdiğimiz  yöntem ve tutumlarımız vardır . Bazılarımız  içinse bu  yöntemler  tatmin edici  değildir,
birşeylerin  değişmesi  gerekir  ama neyin  ve nasıl? Bu alışkanlıklar, farkında olmadığımız arzular,
korkular, çatışmalar nedeniyle bu şekilde gelişmiştir. Örneğin yaşamı boyunca  kendisini savunamamış
bir kişi ,  analiz sürecinde çok derinlerde  suçluluk  duyduğunu  , kendisini sabote ederek cezalandırdığını
farkedebilir. Bu farkındalık  zor olsa da  , zamanla  daha özgür seçimler  yapmasını  , yeni davranış
biçimleri  geliştirmesini  sağlayabilir.

Birşeylerin farkında olmak,  değişimi sağlamak için yeterli değildir. Bu süreç içinde  , kendisini
güvende hissedeceği  bir  yol göstericiye de ihtiyaç  vardır.  Alışkanlıklar,  beyinde  sinirler arası  bağlantı
ağları şeklinde  yıllar içinde  oluşmuştur.  Yeni  öğrenmeler,  yeni  bağlantı ağları da  oluşturur  yani
değişim  ileri yaşlarda da mümkündür.Bir anlamda ,  çocukluk yıllarında  bazı acı verici deneyimler
nedeniyle  donmuş  veya  sapmış  psişik   gelişme süreci,  terapiyle sağlıklı  bir  mecrada   tekrar  canlanır .

Psikodinamik psikoterapi kişilere  hissetme, düşünme  ve davranmanın  yeni yollarını yaratmayı ,
kendisinden  hoşnutluğunu  ve yaşam kalitesini arttırmayı  amaçlar.

Yüzyüze görüşmeler şeklinde  haftada  bir  veya iki  seans sıklıkta  uygulanır.  Sınırları  belli   bir
konuda  çalışılacaksa  birkaç  haftadan   birkaç aya kadar  sürebilir.  Kişilik  düzeyinde derin bir çalışma ise
birkaç yılı kapsar. Destekleyici amaçla  kullanılan  psikodinamik psikoterapi, daha seyrek görüşmeler
şeklinde uzun yıllar devam edebilir.
